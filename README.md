
<h1>Come giocare</h1>

<h2>Registrazione</h2>
Alla registrazione sarà prima di tutto richiesta la scelta di un clan. Questo ha più uno scopo simbolico poiché non influenzerà in alcun modo le meccaniche di gioco ma potrà essere sfruttato dai giocatori per creare gruppi e alleanze.
Sarà possibile interagire tra membri dello stesso clan attraverso la bacheca accessibile cliccando sullo scudo sopra l'immagine del profilo nel riepilogo del proprio personaggio.
Successivamente sarà richiesto di scegliere, oltre all’username e alla password, il sesso del giocatore e di conseguenza il suo aspetto che varierà a seconda del clan di appartenenza.
Finita la registrazione sarà possibile giocare immediatamente effettuando il login.

<h2>Scopo del gioco</h2>

Essendo un gioco multiplayer incentrato sui vichinghi, lo scopo è principalmente quello di diventare i più forti  sconfiggendo gli altri giocatori e salendo di posizione in classifica.


<h2>Riepilogo personaggio</h2>

Una volta effettuato il login, la prima pagina che comparirà davanti gli occhi del giocatore sarà il riepilogo del proprio personaggio. Esso infatti sarà il pannello di controllo da cui l’utente potrà visionare le sue statistiche, controllare gli oggetti di cui è in possesso ed eventualmente indossarli. 
Inizialmente si sarà in possesso di 5000 monete d'oro, 0 smeraldi e 4 oggetti rappresentati l'equipaggiamento di liv 1 che sarà molto utile per vincere le prime missioni e quindi partire con il piede giusto.


<h2>Oggetti</h2>

Un ruolo fondamentale nella personalizzazione del proprio personaggio lo giocano gli oggetti che possono essere acquistati tramite il mercato da altri giocatori oppure ottenuti attraverso le missioni. Esistono vari tipi di oggetti come scudi, armi,gioielli che rendono il personaggio che li indossa più forte.

<h2>Le missioni</h2>

Visitando la pagina delle missioni sarà possibile consultare la mappa in cui è ambientato il videogioco scegliendo il luogo in cui andare in missione.Sono indicati i livelli dei nemici che si potranno incontrare in ogni zona e solo i giocatori che hanno un livello adatto potranno accedervi. Finito il combattimento con la creatura 


<h2>Allenamento</h2>

Nella sezione “allenamento” sarà possibile  modificare il proprio personaggio spendendo una certa quantità d’oro per migliorare le statistiche e di smeraldi per salire di livello. Questo passaggio e’ essenziale per rendere il proprio personaggio competitivo e quindi sperare di poter battere gli altri giocatori in una sfida. Infatti per poter indossare oggetti più forti sarà necessario un livello superiore e per vincere i duelli con gli altri giocatori si dovrà essere in possesso di statistiche superiori a quelle dell’avversario.


<h2>Sfide</h2>

E’ possibile sfidare un giocatore inserendo semplicemente il suo username con un certo limite di livello per evitare duelli troppo squilibrati. Ogni qualvolta avviene una sfida il vincitore otterrà una percentuale sull’oro in possesso del perdente e una certa quantità di reputazione. Le vittorie e le sconfitte saranno inoltre il principale parametro su cui si baserà la classifica dei giocatori.


<h2>Classifica</h2>

Esistono due classifiche, quella dei giocatori e quella dei clan. 
La prima serve per decretare qual è l’utente più forte tra tutti, come detto nel precedente paragrafo, basandosi sul numero di vittorie e sconfitte conseguite nelle sfide. Una volta raggiunta la vetta della classifica sarà comunque necessario continuare a migliorare il proprio personaggio per evitare di essere sconfitti dagli altri giocatori e quindi superati in classifica. 
Si otterrà inoltre un'immagine del profilo personalizzata per contraddistinguere il primo in classifica da tutti gli altri giocatori.
La seconda classifica si basa sulla reputazione dei membri dei vari clan. Il clan composto da membri il cui onore complessivo è più alto rispetto a quello degli altri clan sarà il primo in classifica. 


<h2>Veggente</h2>

Recandosi dal veggente sarà possibile, una volta al giorno, farsi prevedere il futuro al costo di una certa somma di denaro. In base all’esito ottenuto si avranno dei vantaggi o degli svantaggi sulle missioni. 


<h2>Tempio</h2>

Nel tempio sarà possibile effettuare una donazione agli Dei. A seguito della donazione ci potranno essere tre esiti:
<ul>
<li>+1 a tutte le statistiche (molto raro)</li>
<li>1 o 2 smeraldi</li>
<li>Nessuna ricompensa</li>
</ul>
Il tempio gioca inoltre un ruolo molto importante poiché è l'unico luogo in cui è possibile curare immediatamente e interamente i punti ferita che si perdono facendo le missioni e combattendo con gli altri giocatori. Ovviamente ha un costo che varia in base al livello e alle ferite. 
L'unico altro modo per recuperare la vita è attendere poiché ogni ora si recupera il 10% dei punti ferita.


<h2>Mercato</h2>

Come accennato in precedenza, il mercato gioca un ruolo rilevante all’interno del gioco perché permette ai giocatori di ottenere oggetti specifici venduti da altri giocatori. L’utente potrà infatti vendere un oggetto ottenuto, per esempio, tramite le missioni, attraverso il mercato scegliendone il prezzo in oro e/o in smeraldi. L’oggetto resterà in vendita finché non sarà acquistato da un altro giocatore o finché non viene rimosso dal venditore. 


<h2>Messaggi</h2>

In tutti i giochi multiplayer, è fondamentale creare un metodo di interazione tra i giocatori. Per questo motivo è stato sviluppato un sistema di messaggistica attraverso il quale si potranno inviare e ricevere messaggi.
E' stato sviluppato anche un sistema di notifiche che si aggiorna ogni qualvolta viene ricaricata la pagina. Per la precisione, è presente un contatore che segnala il numero di messaggi non letti presenti nella lista dei messaggi in entrata.

